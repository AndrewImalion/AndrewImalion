---
layout: post-minibo
header-img:
title: '醉香古史'
subtitle: 'Ancient Zuixiang Mythical Tale'
description: 'for RMC Narrative'
permalink: ancient-zuixiang-mythical-tal-zh
published: true
date: 2024-07-26
author: GreatBaron
tags:
- 虚构创造
---

*如篁丞相叙之*

昔者，十有万年之前，女神初造人。取土塑之，教以渔猎、织衣、稼穑，终授书契。

女神能以梦境通人，人皆敬之，号曰“极梦真君（*Ultrasomnia*）”。蒙其庇，人筑巍峨之城，起广厦，乃至海外三地立藩。真君见人世昌盛，心满意足，遂欲暂憩以养神力。

命人于高峰建庙，以作其寝。召国王于前，语之曰：“此地将为朕之神居，宜作圣地，以待朕苏醒。期间，凡人不可近，尔亦然。然，若将来祸起，朕将以梦示，使尔知之 --纵在梦中，朕亦护尔等免于火、水、震、兵、饥、疫之灾。尔等当永世宾服，献祭不辍。”

王稽首于真君前，誓曰：“寡人及子民，世世代代，将永遵皇皇女神钧命，敬奉不渝。”乃立律，曰：擅入圣地者斩；谤讥、妄疑真君者，剜目、割舌；拒献祭者，流放二十年；忘献祭者，流放十年；亵渎真君形象、画像、神名者，去手；欲改废此律者，视为国贼，人人得以诛之。

王律既立，真君喜，赐王长生，俾王得以永治其民，更敬奉于真君。王拜谢，真君遂寝。王封此山为圣山，驱山下居民远徙；又留祭司数班，日日清扫神庙，献皇祭。王于朔望之日，亲自祭之。复命卫队环绕圣山，捕杀擅入者。斩首之日，喧闹于都城，纵无歹意，亦难幸免。国人皆立真君像，日日敬奉。朔望之期，王、宗室、士人、群民皆聚于圣山下，欢宴庆之，感念真君之庇佑。

千载之后，天数正理，真君醒。真君益王福寿，称善王及万民之敬。赐予宝物，复赐王诸子女长生。

真君留月余，受民敬仰。终，王为真君行大礼以备复眠仪式。将终，王遽请攀留真君其旁，乞为奴或伴其左右。

真君允，携王入庙，以大法术化王为袜，着之。

王长子践祚，后世号其傲世王（*the Supermox King*），沿领万民，敬奉真君。

是王初立之时，励精图治，仁爱之君也。千载之间，扩疆土，劝革新，惠下民；于农、工、技、文、教皆有建树。王常曰：“万民咸福、国家太平，非寡人之己力，实皆赖极梦真君有感于吾等虔诚，遂庇佑降福也。真君乃吾等之本。”

当是时也，天下大治，然不知日月无恒常之数，天地有命理之变。

千年，极梦真君再醒，王备庆典甚盛于前、工费巨靡以迎之。真君再施恩泽，慷慨依例。因王之劝数且殷切至极，真君此番停留三月。将终，王复请真君留其旁，伴其左右。

“吾爱女神，寡人日夜思皇皇女神若鱼慕水、似鸟思林，诚愿女神永勿捐弃寡人，千载孤独甚苦，寡人实不可就之。”

真君既允，欲起大法术化王为枕纳之，如先王故事。然王拒之。

“非也，吾爱女神，”王曰，“卑渺之物若枕、袜者，非吾所求。吾愿得者，汝也。寡人欲与吾爱女神行嘉好之礼；愿汝降阶解佩，妻我，为我后，永世缠绵、厮守朝暮，且繁子嗣。”

默片刻，真君怒，愤曰：“尔，尘土灰烬、卑微之凡人，胆敢亵渎如此。朕，无限神力、存天地之威；尔此等渺渺、孱弱、污秽之野兽，如虫蛆蝼蚁之俦，岂可如此大胆、可耻、邪恶，竟欲朕婚尔？此傲慢之罪者甚极。尔其自醒、宜忏悔千年！”言毕，返庙而寝。

自此，王郁郁寡欢，动辄则怒。不复召见朝臣，以致朝政凋敝。王常观真君雕像、图画自以为慰；日夜酗酒。欲自戕，又千年后不复见女神。

于时，有祭司流放十年期满者，习得奇术，归。此祭祀，盖始作今日之符文法术，当世首为法师者，自号曰“赤蛟（*Rubraco*）”。闻国中事，还都谒王，言可解王之困。

“寡人之困，无人可解，”王曰，“唯女神可矣。”醉中欲逐法师。

“吾亦可也。”法师固请。遂以符文法术示王，其法术盖如今日之幻想，袖中无物，而飞鸟、山川、城邑皆栩栩生于殿中，灵活能动，唯形不盈尺寸，王始奇之，准其进前言。言其创一法，可永改神意，使真君成王之顺从之妇耳。伺法毕，真君不复蔑王，止一温柔娴淑妻，王之忠实爱人也。且更言真君将为王繁育子嗣。待其时，真君纵有神力，而威严不再；其心所思者、意所求者、弗王之宠幸抚慰，再无他欲也。此景别无挟山超海之难 --只需一微妙且甚简之法，诚愿陛下察之。”

赤蛟之魔力、言语皆动王心。王沉吟片刻，竟从之。

王遂拜赤蛟为国师，倾全境之力，造五坛于圣山五方四周。法仪所需珍宝器物，无论异兽之脏器，或海陆奇珍，皆不遗余力求之以助大工。

王复其精力如旧日，然亦日渐残虐、无道、狂悖……为速造坛，奴役平民，老幼孕者皆无蠲免。有恤民生敢进言者、皆流放；若有征人走亡、捕之尽屠戮于闹市，且常自操刃钺行刑。有一贤望、颇有民称，一日作诗讽王之殆政失德。有司固请宥之，不从，坑杀之。人皆不敢复言。

由是三年，王尽从国师之意，凡所请，无所不从。复授国师开府、总百揆、专任官吏、便宜行事。然王不知国师真意。

坛近将成，王愈暴戾。一日，海外一藩地送独角兽生角稍失期。王怒斥其督官，于众前砍其手。此督官，王庶妹也。王虽尽力备法仪，然心中总有一结萦绕难解。缘法仪有一物，尚未得之，曰：叛逆之徒心头血。先是，两世积惠、海内承平久矣，民皆无叛，心头血何处寻之？王忧，而国师但云缓待之。

未几，义军起，王有一弟自号“匡复大将军”，州县长吏起而应之如景，贫苦黎民挺身从者若蜂。王喜，以弟为真叛逆，欲得其之心血。然王师屡败。义军起三月，王失半壁江山，海路亦断，藩属不通。此时，国师献策，王遂昭告天下，盖曰寡人享受国日久，方欲起大工以诚布敬天神之意，然不期有奸宄上蒙王意、下虐属僚，以至有兄弟相误，手足之伐，此皆非寡人之本心。又云其爱弟甚、爱民甚，绝无意与亲弟兵接，愿和。

义军之众皆反此议，言王之诈变之术耳，宗室有王子王女者亦不愿匡复大将军与之和。然大将军许之。

和谈之日，王亲临大将军营地，只有随从数人。相见，拥抱；众皆以为和平有望、明路于前。忽然，王突刺弟腹，剖其心血，捧之大笑，将军之心在王手中，犹自迸颤。事遽发，将军从属皆无动，王之随从，实国师之弟子，疾发奥术、与王顷刻不见，唯留众义军愕然原地。

自是，义军内争鞭策，不复团结。王喜，以为将得真君簪奁，成神婿可期。

然王不知，国师暗计，欲借王之力，以膺真君。非王，实欲以己婚真君，夺真君之神力以霸世间。王于赤蛟，仅棋子耳。

法仪将成，夜，傲世王为国师所弑。而后赤蛟之谋亦不成。身既败，唯遗符文笔记，载其事。此符文笔记得法术加护，岁月风雨不侵。

今，吾等据祖辈流传之古史，并赤蛟载记，更删其自美、悖狡辩之词；补以后世考究之笔，辑校当时旧事以成今日君观之史也。

盖旧世之民，不敬、悖逆、堕落、傲慢，使真君震怒，降火山、地震、洪水、海啸、饥馑、瘟疫等灾，清洗净世。人口锐减、城郭崩塌、百术断绝。

真君怒消，新造人，即我等之民；又使雾霭重层缭绕此地，建国号“醉香”，意“深梦”也。吾等先祖复建神庙，敬奉真君。真君不复立王，而径行以梦境治国执策。

吾等蒙真君庇护，享太平、昌荣、富裕。真君赐吾等珍宝，与邻国通商；复以神力护吾等免于天灾、疫病、饥馑、叛乱。

自国建立三千年来，吾等敬奉真君，至今如此，并将永世敬奉。

`【正文结于此处】`

---

原文地址：[https://andrewimalion.github.io/ancient-zuixiang-mythical-tal](https://andrewimalion.github.io/ancient-zuixiang-mythical-tal)

2021-07-26 en.draft finishes.  
2024-07-27 zh-trans. Baron.
