---
layout: minibo
title: 论冈比西斯与赵伯宗
subtitle: On Cambyses II and Zhao Bozong
description: 
permalink: on-cambyses-et-zhao
published: true
date: 2023-01-17
author: GreatBaron
tags:
- 哲学
- 历史
---



尝读史，有波斯大王冈比西斯二世者，居鲁士长子也，兴兵寇埃及。久不克，恼。或献一计曰：埃及上下君民甚慕猫，以为神，可使兵士执之趣战。听之，波斯军士，下至足轻上抵尉帅，皆环猫，或腰缠幼猫为带，或头裹花猫为巾，更手持一二力掷埃及阵前。埃及人不敢动，城破而国灭。览于此，余叹曰：行事如此，其祚安将久乎？果如吾言，波斯大乱，冈比西斯未及还都，暴卒于途，国易他姓。

又有一小王，余耻拾其名号，暂曰阿九。阿九无德而多疑，无子，欲传国于宗室子弟。使人觅之，得二子，癯者名伯宗，肥者名伯浩。阿九智少且鄙，以貌取人，遂以肥者为意。谏者以为，储君乃国之大事，不可不察。故又使二人往，端阅之。适一猫入殿中，经二人过，伯宗不动，视若无物；伯浩以足蹴猫，欲驱出殿内。阿九虽无德，亦可因之见大，曰：“此猫无罪，奈何伤之，岂可担社稷！”，遂以伯宗嗣统。无德之人尚知爱猫。

冈比西斯虐猫而失国，伯浩虐猫而失化龙之机，足我辈虑之；然埃及人因爱猫而国灭，此非亦足我辈鉴之邪？

![Paul-Marie Lenoir,1873](https://img1.doubanio.com/view/note/l/public/p92420048.webp)

（2023.Jan.17）
